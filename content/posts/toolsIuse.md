---
title: "الادوات التي استخدمها للانتاجية"
date: 2024-11-09T01:16:23+02:00
tags: ["productivity", "Tech",""]

---

### نظام التشغيل

  

في الفترة الأخيرة كنت ببدل بين استخدام ويندوز ولينكس، و كان عن طريق الـ Dual-Booting. لكن الموضوع مكنش عملي تمامًا، خاصة لما أحتاج أفتح برامج موجودة على ويندوز فقط؛ فكان لازم أعمل إعادة تشغيل للجهاز عشان أرجع لويندوز، وده كان بياخد وقت ومزعج. فوق ده كان في دايما احساس بالتشتت موجود في التنقل بين النظامين في جهاز واحد ، وده زود من صعوبة التنظيم.

  

كان هدفي إنّي أعيش تجربة لينكس الكاملة، وكنت بستخدم Tiling Window Manager وبرامج تانية لتخصيص الواجهة زي ما بعوز. لكن بالنظر للراحة والاستقرار، قررت أرجع لويندوز واستخدم WSL عشان أدمج النظامين بشكل سلس يناسبني.

![wsl](/images/wsl.png)

  

---

  

### الأدوات المستخدمة

  

#### الترمنال

أفضل أداة ترمنال بالنسبة لي حاليًا هي الموجودة على متجر مايكروسوفت، لأنها بتمكّنني من دمجها بسهولة مع WSL، وعجبني فيها التخصيص العالي. أما داخل WSL، فأنا بفضل ZSH بدلًا من Bash، لأنها أسهل في التخصيص، واستخدمت لها Oh My Zsh لتحسين التجربة.

  

#### إدارة النوافذ (Window Management)

أول Window Manager استخدمته على لينكس كان i3، ولقيت إنني ممكن أستخدم تجربة مشابهة على ويندوز باستخدام [GlazeWM](https://github.com/glzr-io/glazewm)، وده كان ممتاز لأني ما احتجتش أعمل تغييرات كتير في ملفات الإعدادات.

  

#### مشغل التطبيقات (Application Launcher)

بدلًا من Rofi اللي كنت بستخدمه مع i3، لقيت PowerToys من مايكروسوفت يقدم نفس الميزات تقريبًا، وده كان حل عملي وسريع.

![wsl](/images/powertoys.png)

  

---

  

### الإنتاجية

  

#### التصفح (Browsing)

بستخدم Firefox مع تعديلات بسيطة على الإعدادات وبعض الإضافات لتحسين الخصوصية والتجربة العامة. بعض المصادر اللي ساعدتني هي:

- [arcanfox privacy user.js file](https://github.com/arkenfox/user.js/)

- [firefoxcss for aesthetics](https://trickypr.github.io/FirefoxCSS-Store.github.io/)

- إضافات مثل u-block origin وvim-keybindings

  

#### البرمجة وتعديل الملفات

بفضل استخدام VSCode للبرمجة لأنه بيعمل بشكل متكامل مع WSL، وده بيسهل عليّ الشغل على النظامين مع بعض بدون مشاكل.

![wsl](/images/vscode.png)

  

- الثيم: [annie-dark](https://marketplace.visualstudio.com/items?itemName=JackLaFond.annie-dark)

- الخط: [Iosevka](https://typeof.net/Iosevka/)

  

أما لتعديل الـ dotfiles، بستخدم Vim لأنه سريع وبفضل vim keybindings حتى في المتصفح.

  

---

  

### الكتابة

بستعمل Obsidian لاسباب كتير و لكن ابسطها ان كل الملفات بتكون بصيغة markdown فا بكتب عليه كل حاجة بنزلها هنا في البلوج او حتي بكتب عليه نوتس تخص اي حاجة بكون بعملها

طبعا مبستخدمش notion لاني مش مقتنع اني كل مرة محتاج اكتب فيها حاجة لازم اكون متوصل بالنت او عشان اشوف شئ معين من النوتس الي عاملها اكون مربوط بالنت و انا مش محتاج اني اعمل sync للنوتس دي في اي مكان تاني و يكفي ايضا ان كل حاجة موجودة locally عندك علي جهازك و تقدر تعملها backup باي طريقة تحب و تنقلها باي شكل تحب كما اني في صيغة markdown فا ده بيخليها مستدامة مع الوقت

  

- : [Obsidian](https://obsidian.md/)

![obsidian](https://external-content.duckduckgo.com/iu/?u=https%3A%2F%2Fimagedelivery.net%2FM-WJkhhMQR3UnTiHqMrwAA%2Fb8dd22ab-abef-4ee0-364a-5c3a98e63e00%2Fpublic&f=1&nofb=1&ipt=e31127224f1dc220ff6de4fb8e3ed8a151110d8ed3cd48c0104569eb14316e0a&ipo=images)

---

  
  

| المصطلح                                 | التعريف                                                                                                                                                  |

|-----------------------------------------|---------------------------------------------------------------------------------------------------------------------------------------------------------|

| **Dual-Booting**                        | هو تثبيت وتشغيل أكثر من نظام تشغيل على جهاز واحد، بحيث يتمكن المستخدم من اختيار النظام عند بدء التشغيل.                                                 |

| **Tiling Window Manager**               | نوع من مديري النوافذ يرتب النوافذ على الشاشة في شكل مربعات، مما يوفر مساحة ومرونة في التخصيص حسب احتياجات المستخدم.                                      |

| **Terminal**                            | واجهة سطر الأوامر في أنظمة التشغيل، تُستخدم لتنفيذ الأوامر النصية لإدارة النظام والبرامج.                                                                |

| **WSL (Windows Subsystem for Linux)**   | نظام فرعي من ويندوز يسمح بتشغيل توزيعات لينكس داخل ويندوز بدون الحاجة لتثبيته بشكل منفصل أو استخدام Dual-Booting، لكنه ليس بديلاً كاملاً لنظام لينكس.    |

| **PowerToys**                           | أداة مفتوحة المصدر من مايكروسوفت تقدم ميزات إنتاجية إضافية، مثل مشغل التطبيقات وإدارة النوافذ، لتحسين تجربة الاستخدام.                                 |

| **Obsidian**                            | تطبيق لتدوين الملاحظات وتنظيمها بصيغة Markdown، يوفر حفظ الملفات محليًا للعمل دون اتصال دائم بالإنترنت، ويتيح النسخ الاحتياطي وإدارة الملفات بسهولة.    |

| **Markdown**                            | لغة تنسيق نصوص بسيطة تستخدم لإنشاء ملفات نصية منسقة بتركيبة خفيفة، مثل الملاحظات والمدونات، ويُمكن تحويلها بسهولة إلى HTML.                           |

| **Dotfiles**                            | هي ملفات إعدادات نصية تبدأ بنقطة "."، تحتوي على إعدادات النظام أو التطبيقات وتستخدم في تخصيص البيئة على أنظمة لينكس وويندوز.                         |

| **Vim**                                 | محرر نصوص قوي وسريع يستخدم في سطر الأوامر، ويشتهر بمرونته واختصاراته التي تتيح التنقل والتعديل بسرعة في بيئة البرمجة.                                |

| **ZSH**                                 | مُفسِّر أوامر متقدم مبني على Shell، يُستخدم في لينكس وويندوز ويوفر ميزات تخصيص قوية، ويُعتبر بديلًا للـ Bash التقليدي.                             |

| **Bash**                                | مُفسِّر أوامر يُستخدم في أنظمة لينكس ويُعتبر الأكثر شيوعًا، يوفر بيئة لتشغيل الأوامر وإدارة المهام.                                          |